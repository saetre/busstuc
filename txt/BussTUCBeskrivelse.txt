Hei Tore,

Kan du lage en tekst om Bussorakelet som vi kan legge ut på Lingits nye nettsider? 
Helst kort, konsist og forståelig for alle. Gjerne slik at det pirrer nysgjerrighet
også ...

-torbj


¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤¤

Bussoraklet (BussTUC) er utviklet ved Institutt for Datateknikk
 ved NTNU, i samarbeide med Lingit A/S og er et system for å kunne
 besvare spørsmål om bussavganger i Trondheim.

Navnet BussTUC er avledet av TUC som står for The Understanding
Computer, og er et generelt rammeverk for å forstå naturlig språk like
godt som en menneskelig operatør innenfor et begrenset område, i dette
tilfelle buss-spørsmål.

BussTUC ble utviklet første gang i 1997, og ble satt i drift som en
del av Team trafikks ruteopplysning på nett i 1998. I tillegg er det laget  SMS tjeneste .

BussTUC ble i  2001 kommersialisert av  Lingit A/S som har ansvar for
drift og vedlikehold av systemet.

BussTUC er tospråklig, og svarer på samme språk som spørsmålet ble stilt på.
( Hvis det er ord som er ukjente på norsk, og det er  færre eller ingen ukjente ord
  med  engelsk vil den svare på engelsk).

I tillegg til alle holdeplassnavn har BussTUC også en liste med andre
stedsnavn, inkludert en fullstendig liste over gateadresser med
tilhørende nærmeste holdeplass.

BussTUC har en avansert stavefeilsanalyse, og er tolerant overfor
vanlige skrivefeil, dialektord og avvikende skrivemåter.

BussTUC har en ganske komplett forståelse av klokkeslett, årstall og datoer .


Når går siste buss fra yggdraslivegen 9c til  Sivilforsvaret granåsen
  før kl 21 den  21.12. 2012.
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
21. Des. 2012 er en  fredag .
Jeg har ingen ruter for denne datoen.
Holdeplassen nærmest Yggdrasilvegen 9 er  Nardosenteret .
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Bruksfrekvensen er stadig voksende. Samlet er det nå en trafikk på bussoraklet
som svarer til nesten 1 million spørsmål pr år.

Feilraten er liten, og nesten forsvinnende for standard spørsmål.
(Det er umulig å tallfeste feilraten uansett pga useriøse spørsmål).

Et kriterium for et naturlig språk grensesnitt er at 
det  ikke skal være nødvendig med noen opplæring i bruk.
Det som er relevant og forståelig for en menneskelig operatør skal
forstås av systemet. 

Systemet skal selvfølgelig aldri  gi feilaktige,  mangelfulle
eller misvisende svar. Men det skal heller  ikke være mulig å få systemet til å gi
uintelligente svar. 

BussTUC er ikke laget for underholdning, men prøver å besvare alle forståelige spørsmål  
på en høflig og saklig måte. Men det er allikevel morsomt å prøve ut
systemets menneskelige egenskaper, som f.eks.

   Har du det bra ?
   Liker du å svare på spørsmål ?
   Hva er meningen med livet ?


BussTUC er siden blitt utvidet til å forstå tekst som omhandler
rutetrafikk generelt, og bussoraklet spesielt. For eksempel vil
bussoraklet forstå de fleste  setningene i denne beskrivelsen.

Du må gjerne prøve ut systemet på nettsiden til Team Trafikk

     http://www.team-trafikk.no/
Fra 2012:
	http://www.atb.no/

eller en tilsvarende hjemmeside på NTNU

    http://www.idi.ntnu.no/~tagore/busstuc/
Fra 2012:
	http://busstuc.idi.ntnu.no

SMS tjenesten er basert på samme system, bare med noe kortere svar.

 Start meldingen med Team, og send til 1939. (kr 1,- pr melding)
Fra 2012:
 Start meldingen med Rute, og send til 2027. (kr 1,- pr melding)

Hvis du har kommentarer eller forslag til forbedringer kan du jo starte
med å fortelle disse til bussoraklet selv. Feilrapporter vil bli
videresendt til administrator.

